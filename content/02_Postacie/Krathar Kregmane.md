Krasnolud.

## Backstory
Krathar Kregmane, syn Krenora Kregman'a, jak zwykle o tej godzinie porządkował półki w magazynie należącym do Paladynów [[Zakon Purpurowego Brzasku|Zakonu Purpurowego Brzasku]] w [[Sgaith Murnborim]]. Był on młodym krasnoludem, którego głównym zadaniem w zakonie był ten właśnie magazyn. Kupowanie i sprzedawanie towaru potrzebnego zakonowi oraz porządkowanie i wydawanie go, było tym na co poświęcał większość godzin podczas dnia. Ustawiając stalowe pancerze na stojakach wzdrygnął się na myśl o wczorajszej kłótni z innymi członkami zakonu Bronethem oraz Ligarem. Byli oni gorliwymi wyznawcami Stwórcy, a Krathar od urodzenia czuł, że Stwórca nie jest tym w co wierzył - zdecydowanie bliżej mu było do tego czego uczył go jego ojciec o jego przodkach, to im chciał oddawać cześć. Paladynem został właśnie dlatego, aby przypomnieć wszystkim krasnoludom w Murnborin oraz w innych Sagitach, o dawnych krasnoludzkich prawdach. Gdy jego ojciec kilka tygodni temu zapadł się w kamień, nie pragnął niczego innego jak tylko uhonorować jego pamięć, uhonorować to czego go nauczył. Gdy powiedział Bronethowi oraz Ligarowi, że nie wierzy w żadnego Stwórcę i nie będzie oddawał mu czci, nie spodziewał się, że aż tak źle to przyjmą. Krathar jęknął gdy dotknął czubka swojej głowy na której jeszcze znajdował się wielki guz po szarpaninie jaką wywołało jego wyznanie. Nigdy bowiem nie był zbyt zwinny, żeby unikać czyichś ciosów, ale zawsze przyjmował je z nadzwyczajną godnością. 

Ustawiwszy wszystkie napierśniki na stojakach, spojrzał do skrzyni w której powinien się znajdować zapas Aldyuum. Podskoczył z niedowierzenia, gdy okazało się, że skrzynia jest pusta. I właśnie od tej pustej skrzyni zaczęła się jego tułaczka. Wychodząc na powierznie z Saghitu zaciskał pięści gdy tylko pomyślał o tym, co Broneth i Ligar zrobili. Ukryli zapasy Aldyuum w jego komnatach, a następnie zgłosili to Wysokiemu Dowódcy Zakonu. Wszystko działo się tak szybko. Aresztowanie, sąd, tłumaczenia, aż w końcu ultimatum - śmierć lub wieczna tułaczka w poszukiwaniu zaginionwego [[Sgaith Aldyuum]], w które nie do końca wierzył czy istnieje. Jednak chęć zemsty na tych wszystkich zakłamanych wyznawcach Stwórcy pchała go do przodu. Odnajdzie [[Sgaith Aldyuum]] i oczyści swoje dobre imie, imię jego klanu, imię jego ojca... A każdego wyznawcę zagorzałego Stwórcy jakiego znajdzie uświadomi jakim jest zakłamanym pasożytem tego świata. Niech żyje krasnoludzka krew!